# Завдання на створення програми:

Розробити програму, яка читає із файлу БД MySQL інформацію про рейси «Рейси», про які відомо:
 
| Дані | Назва поля у БД | Формат поля у БД |
| ------ | ------ | ------ |
| ID | id  | int(11) (Auto increment) |
| номер рейсу | number  | varchar(6) |
| пункт призначення | city | varchar(25) |
| час відправлення | depatureTime | time |
| кількість вільних місць у вагоні | freeSeats | int(4) |


Робітник компанії може додавати записи у файл про відправлення потягів та редагувати наявну інформацію у формі програми. Для доступу до функцій роботи із даними про рейси робітник компанії має авторизуватись (пункт головного меню)
Клієнт вокзалу може передивлятись в головній формі програми перелік усіх рейсів та виконувати пошук інформації:
- час відправлення потягів у місто X та наявність вільних місць,
- кількість вільних місць у місто X з часом відправлення не пізніше Y. 

Значення X, Y вводяться користувачем у відповідні поля головної форми. 
Результати відбору інформації користувач – клієнт може зберегти у файл MS Word.
Про компанію «Рейси» відомо, що більше 85 рейсів вона не може здійснювати.

## Обмеження проекту
- Тривалість проекту із розроблення ПП – з 25.01.2022р. до 20.05.2022р.
- Програма має бути написана мовою C# у IDE Visual Studio. 
- Проектування має спиратися на моделі процесів компанії у нотації IDEF+BPMN та моделі програмного продукту відповідно до RUP у нотації UML.
- Реалізація програми буде вестись методом Scrum. Product Backlog буде поділений на 2 спринта тривалістю по 2 тижні.
- По завершенні проекту програма повинна виконувати всі передбачені функції, мати документацію, перелік якої наведений у розділі Склад програмної документації.

## Склад програмної документації
1. Специфікація вимог (за шаблоном [Requirement Document])
2. Технічний проект ПЗ, який складається із:
- структурно-функціональної моделі процесу у нотації IDEF, до складу якої мають входити:
    + контекстна діаграма
    + діаграма декомпозиції 1-го рівня
- моделі процесу у нотації BPMN  
- моделей RUP у нотації UML:
    + модель варіантів використання
    + модель аналізу
    + модель проектування
    + модель реалізації ПЗ
 3. Інструкції адміністратора (щодо встановлення програми) та інструкції користувача.

## Обмеження проектної команди

У проекті приймають участь 2 спеціалісти: усі учасники мають досвід написання коду, із них 1 - має досвід проектування ПЗ, 1 – має досвід створення документації до програми та раніше приймав участь у проектах як спеціаліст із визначення якості ПЗ.
Робочі місця повністю обладнані.
